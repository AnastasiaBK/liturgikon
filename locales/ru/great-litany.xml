<?xml version="1.0" encoding="UTF-8"?>
<topic id="great-litany">
     
     <title>
          <section xml:lang="ru">Великая ектения</section>
     </title>
     
     <shortdesc>Great Litany</shortdesc>
     
     <body>
          <section xml:lang="ru">
               <p><div class="speaker">Диакон:</div> Миром Господу помолимся.</p>
               <p><div class="speaker">Лик:</div> Господи, помилуй. <note>(На каждое прошение)</note></p>
               <p><div class="speaker">Диакон:</div> О свышнем мире и спасении душ наших, Господу помолимся.</p>
               <p>О мире всего мiра, благостоянии святых Божиих церквей и соединении всех, Господу помолимся.</p>
               <p>О святем храме сем и с верою, благоговением и страхом Божиим входящих в онь, Господу помолимся.</p>
               <p>О господине нашем преосвященнейшем митрополите (архиепископе, или епископе) (имярек), честнем пресвитерстве, во Христе диаконстве, о всем причте и людех, Господу помолимся.</p>
               <p>О Богохранимей стране нашей, властех и воинстве ея, Господу помолимся.</p>
               <p>О граде сем, всяком граде, стране и верою живущих в них, Господу помолимся.</p>
               <p>О благорастворении воздухов, о изобилии плодов земных и временех мирных, Господу помолимся.</p>
               <p>О плавающих, путешествующих, недугующих, страждущих, плененных и о спасении их, Господу помолимся.</p>
               <p>О избавитися нам от всякия скорби, гнева и нужды, Господу помолимся.</p>
               <p>Заступи, спаси, помилуй и сохрани нас, Боже, Твоею благодатию.</p>
               <p>Пресвятую, пречистую, преблагословенную, славную Владычицу нашу Богородицу и Приснодеву Марию со всеми святыми помянувше, сами себе и друг друга, и весь живот наш Христу Богу предадим.</p>
               <p><div class="speaker">Лик:</div> Тебе, Господи.</p>
               <p><div class="speaker">Иерей (возглашает):</div> Яко подобает Тебе всякая слава, честь, и поклонение, Отцу, и Сыну, и Святому Духу, ныне и присно, и во веки веков.</p>
               <p><div class="speaker">Лик:</div> Аминь.</p>
          </section>
     </body>

</topic>
